---
layout: post
title:  "Essential equipment for student trips"
headline: "Mitä mukaan teekkariretkille?"
date:   2016-10-11 00:00:00 +0300
permalink: /blog/varusteet/
language: fin
author: "Onni Lampi"

---

Usein retkelle lähtiessä iskee paniikki: "Mitä pitää pakata mukaan? Olenhan muistanut kaiken?!" Seuraavaksi käyn läpi kaikki tavarat, joita erinäisillä reissuilla saattaa tarvita. Lopuksi kokoan tavarat muutamaksi helpoksi listaksi, joita voi käyttää referenssinä reissuille pakatessa.

## Varusteita

**Pyyhe**\\
Pyyhe on olennainen varuste melkein millä tahansa retkellä. Pyyhe mahdollistaa moninaiset (joskin reissusta riippuen valinnaiset) peseytymisaktiviteetit. Pyyhe on kätevä kapistus myös esimerkiksi kaatuneita virvoitusjuomia siivotessa.

**Makuupussi**\\
Pieni ja vähän tilaa vievä malli on kätevä roudata mukana reissuilla, joissa kamoja kannetaan vain lyhyitä matkoja. Makuupussi on korvaamaton apuväline vain muutamankin tunnin unia varten.

**Retkisänky**\\
Välttämätön hyvien yöunien takaamiseksi. Unien supistuessa muutamaan tuntiin on todella tärkeä saada mukava ja pehmeä nukkumisalusta paikasta riippumatta. Retkisänky usein aiheuttaa närää ja vihaa muissa reissulla mukana olevissa teekkareissa, mutta köyhät voivatkin itkeä partaansa kun eivät olleet hankkineet tätä nerokasta kapistusta. Hyväksi todettu vehje löytyy [Varustelekasta](https://varuste.net/MFH+Alumiininen+vahva+retkis%C3%A4nky+%2831904%29?_tu=30070).

**Rahaa**\\
Rahaa voi vaihtaa palveluita ja tavaroita vastaan. 

**Henkkarit**\\
Henkilöllisyys on hyvä saada todistettua kiperissä tilanteissa, kuten esimerkiksi baariin mennessä.

**Kännykän laturi**\\
Yleisin kotiin unohtuva tavara on kännykän laturi. Varsinkin USB-C- ja Lightning-tyyppiset laturit saattavat olla matkalla harvinaisia. 

**Jatkoroikka**\\
Noin 4-5 paikkainen mukaan. Aina.

**Vaihtovaatteet**\\
Hyvä nyrkkisääntö on pakata mukaan yksi vaatekerta per päivä. 

**Haalarit**\\
Välttämättön vaatekerta millä tahansa opiskelijareissulla. Haalarien taskuun voi pakata pienillä reissuilla lähes kaiken tarpeellisen. Myös vaihtoon kelpaavia haalarimerkkejä on hyvä olla mukana alkuasukkaiden varalta. Bussimatkoilla myös kompatkit ompeluvälineet ovat käytännölliset.

**teippi, Jeesus-**\\
Käytännöllistä vahingossa vaurioituneiden asioiden korjaamiseen. Tästä voi myös hätätilanteessa valmistaa minkä tahansa muun tässä listassa kuvatun tarvikkeen.

**Teekkarilakki**\\
Välttämätön kaikilla reissuilla, joilla lakinkäyttöoikeus on.

## Varustelistoja

**Esimerkkilista opiskelijaristeilylle.**

* Rahaa
* Henkkarit
* Kännykän laturi
* Jatkoroikka
* Vaihtovaatteet
* Haalarit

**Esimerkkilista muutaman päivän bussireissulle**

* Rahaa
* Henkkarit
* Kännykän laturi
* Jatkoroikka
* Pyyhe
* Makuupussi
* Retkisänky
* Vaihtovaatteet
